<!DOCTYPE html>
<html>
<head>
    <title>Forner balear</title>
    <meta charset="UTF-8">
    <meta name="autor" content="yilei weng i colom tomas jaime">
    <meta name="description" content="Foner balear">
    <link rel="stylesheet" type="text/css" href="1.css">
</head>
    <body>
        <em>
            Els foners balears estan documentats a les obres de nombrosos escriptors clàssics,
            principalment historiadors i geògrafs, però també poetes com Virgili[26] i Ovidi.

            Diodor de Sicília i Titus Livi[a] diuen que els habitants de les Gimnèsies passaven
             l'estiu despullats; segurament aquesta afirmació es deu al fet que gimnesis (grec antic:
              Γυμνήσιοι) és un derivat del grec γυμνός 'despullat'. En realitat, devien el seu nom al
               fet que combatien sense armadura: en grec, aquesta casta d'infanteria lleugera 
               s'anomenaven gimnetes (grec antic: γυμνῆτες), i és d'aquí que els ve el nom. Estrabó
                diu que lluitaven amb un escut de pell de cabra (grec antic: αἰγίς) a la mà i un
                 venable (grec antic: ἀκόντιον) endurit al foc rarament proveït d'una petita punta de ferro. Entorn del cap portaven tres fones fetes de melàncranis (una casta de jonc).[28] Per la seva banda, Diodor de Sicília diu que, d'aquestes tres fones, una la duien fermada al cap, una altra a la cintura i l'altra en la mà, i eren elaborades amb fibres vegetals, amb cerres o amb nervis d'animals.[29][a] Es probable que cadascuna d'aquestes fones es correspongués a un tipus de llançament diferent.[31][32] Els projectils podien ser de pedra, terracota o plom, i podien arribar a pesar fins a 500 grams; els seus efectes sobre les tropes enemigues eren de gran potència.[33]
            
            Una tradició molt reproduïda és la que diu que, per entrenar la precisió dels foners, s'entrenaven ja de ben petits, de tal manera que les mares fermaven el menjar a un arbre i el fill no hi tenia accés si no l'encertava amb la fona. Aquesta història l'expliquen Estrabó, Diodor, Florus[34] i Vegeci.[35][a]
            
            La conquesta romana de Mallorca es narrava en el llibre LX de Titus Livi, però s'ha perdut. Les úniques narracions (breus) que es conserven són les de Florus[34] i Estrabó,[28] qui expliquen que els baleàrics varen atacar la flota romana amb pedrades de fona i atemoriren els romans; però Metel va fer cobrir les naus amb pells per protegir-les dels projectils, i així aconseguiren desembarcar i derrotar en el combat cos a cos els foners, que fugiren a les muntanyes i es rendiren.
            
            Diodor explica tota una sèrie de costums dels baleàrics d'allò més curiosos, i que segurament bona part no es correspon amb la realitat, en part perquè l'arqueologia no n'ha trobat proves. Diu que no produïen gens de vi, i que, com que hi era escàs, hi eren molt afeccionats; que donaven molt de valor a les dones, i que pel rescat d'una dona arribaven a oferir tres o quatre homes; que no tenien monedes ni d'or ni de plata, i que en general evitaven la possessió d'aquests materials, adduint que així les seves riqueses no podien ser objecte de desig extern, i que, per tant, els cartaginesos els pagaven els mercenaris amb dones i vi; que vivien en balmes o en penyals excavats; que, en els casaments, tots els homes s'allitaven amb la núvia per orde d'edat, i en darrer lloc el nuvi; i que per enterrar els morts abans els desmembraven, els ficaven dins un recipient i el colgaven de pedres.[29]
        </em> 
    </body>
</html>